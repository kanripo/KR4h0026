# -*- mode: mandoku-view; -*-
#+TITLE: 同文館唱和詩
#+DATE: 2015-08-25 00:32:26.456872
#+PROPERTY: ID KR4h0026
#+PROPERTY: BASEEDITION WYG    
#+PROPERTY: JUAN 卷六
<pb:KR4h0026_WYG_006-1a>¶
欽定四庫全書¶
　同文館唱和詩巻六¶
　　　　　　　　　　　宋　鄧忠臣等　撰¶
　　慎思説家山之勝用其語得詩¶
　　　蔡肇¶
江清石磊磊野曠竹修修此地有茅屋我行尋白鷗分¶
留須物色來往更風流相對黄塵夢詩成擁鼻謳¶
　　　鄧忠臣¶
<pb:KR4h0026_WYG_006-1b>¶
野橋隨岸架茅屋依林脩木落吟霜狖雲晴舞雪鷗山¶
屏當户列瀑布入溪流只合樵歌唱何因得蔡謳¶
　　寄次張弟¶
　　　鄧忠臣¶
猫頭竹葉細檀欒新筍如椽日滿盤寄語兒童莫多取¶
來春從上萬餘竿¶
　　　蔡肇¶
南山千畝龍虵窟半夜春雷起屈盤欲釣六鼇滄海去¶
<pb:KR4h0026_WYG_006-2a>¶
為留春筍作長竿¶
　　嘲無咎夜起明燈聴慎思詩¶
　　　張耒¶
翠屏香煖秋眠穩霜冷寶奩金錯刀誰信苦吟無睡客¶
挑燈起聴楚人騷¶
　　和文潛嘲無咎夜起明燈誦予詩¶
　　　鄧忠臣¶
參横月轉與天髙歸士飛心憶大刀故作楚吟排滯思¶
<pb:KR4h0026_WYG_006-2b>¶
吟成風葉更蕭騷¶
　　　曹輔¶
秋風落盡千林葉恰似并州快剪刀香冷洞房歸未得¶
一窓明月讀離騷¶
　　奉答文潛戲贈¶
倦㳺年少憶安巢歸夢嘗慚斷織刀(樂羊子游學來歸/妻何氏引刀趨機)¶
(曰君損失成功/猶斷斯織也)老去周顒雖有婦黄經對几夜騷騷¶
　　　蔡肇¶
<pb:KR4h0026_WYG_006-3a>¶
鄧子詞鋒魯孟勞刜鍾剸玉盡鉛刀風流陶謝枝梧困¶
擊節期君僕命騷¶
　　　鄧忠臣¶
𢬵老工詩恨不髙苦心錯玉與礱刀正如天祿秋風夜¶
剔盡寒燈著廣騷¶
　　再謝周顒之句¶
　　　張耒¶
烟飛小玉吳王國栁暗朱樓鐡甕城見説周顒經案外¶
<pb:KR4h0026_WYG_006-3b>¶
亦聞荀粲并牀聲¶
　　　鄧忠臣¶
眼看秋雁歌汾水心到陽闗唱渭城却被維摩居士笑¶
海潮音作斷腸聲¶
秋日照歌淮上舫春花引醉福昌城何如閶闔門西北¶
卧聴秋風枕畔聲¶
　　小詩戲無咎¶
　　　蔡肇¶
<pb:KR4h0026_WYG_006-4a>¶
吳山楚水未忘懷暮雨朝雲恨已乖縱免摩伽能毁戒¶
未妨澤室㑹千齋¶
　　　鄧忠臣¶
文書盈几法筵埋香火秋來願稍乖得似鹿門攜手去¶
定隨繡佛鎮長齋¶
　　已未年春與伯時較試南宫同年被命者六人今¶
　　兹西館唯同伯時一人而已因書奉呈¶
　　　鄧忠臣¶
<pb:KR4h0026_WYG_006-4b>¶
十載京師五校文並㳺多已據通津再來更鎻城西館¶
檢㸃同年只一人¶
　　　李公麟¶
憶鎻南宫㑹友文天梯相攝㸔雲津白頭笑我成今日¶
青眼逢君尚昔人¶
　　中秋月¶
　　　鄧忠臣¶
寂寥無聲月亭午蟾蜍通津墮清露明星爛爛今何稀¶
<pb:KR4h0026_WYG_006-5a>¶
美人熒熒隔煙霧¶
　　　晁補之¶
秋風吹空雁旁午長天無雲月呈露為須清曉照清尊¶
莫遣中霄生薄霧¶
　　　曹輔¶
空谷秋寒同子午白月紛紛洗清露遥想燈花結夜愁¶
鬱金斗帳香如霧¶
　　與文潛無咎對榻夜話達旦¶
<pb:KR4h0026_WYG_006-5b>¶
　　　鄧忠臣¶
書窓燈火夜深明窓外蕭蕭雨葉聲對榻不眠談往事¶
紞如五鼔過嚴城¶
　　　張耒¶
燈花昨夜已分明更聴朝簷喜鵲聲明日朱門閉空館¶
秋風駿馬大梁城¶
　　　晁補之¶
疎林小雨月籠明商頌琅琅夜半聲鄧子弓强殊未發¶
<pb:KR4h0026_WYG_006-6a>¶
欲馳桑本犯堅城¶
　　　蔡肇¶
窮秋天氣少晴明雨葉風窓夜夜聲應為幽人聴未足¶
不教驄馬出重城(時已奏號而御史/不至遂留一夕)¶
　¶
　¶
　¶
　¶
<pb:KR4h0026_WYG_006-6b>¶
　¶
　¶
　¶
　¶
　¶
　¶
　¶
　同文館唱和詩巻六¶
