# -*- mode: mandoku-view; -*-
#+TITLE: 同文館唱和詩
#+DATE: 2015-08-25 00:32:26.423661
#+PROPERTY: ID KR4h0026
#+PROPERTY: BASEEDITION WYG    
#+PROPERTY: JUAN 卷四
<pb:KR4h0026_WYG_004-1a>¶
欽定四庫全書¶
　同文館唱和詩巻四¶
　　　　　　　　　　　宋　鄧忠臣等　撰¶
　　初入試院¶
　　　鄧忠臣¶
東門驄馬止行行被詔秋闈閲俊英三島隔雲天北極¶
萬燈明路國西城人閒聊假詩書樂地逺還聞市井聲¶
一夜凉風起閶闔月中應有桂枝生¶
<pb:KR4h0026_WYG_004-1b>¶
　　　孔仲武¶
十載江湖萬里行偶來西館閲豪英雲龍九闕晨書詔¶
燈火千門夜出城瀟灑庭除當月色稠重幕帟斷人聲¶
年家兄弟今同舍曽見河南起賈生(慎思被薦廣西先/人為轉運判官有)¶
(詩餞/行)¶
　　　晁補之¶
官局悠悠共此行來時庭菊未含英五更脱葉驚書几¶
一夜寒砧滿禁城詩似凉風凄有興酒如清露挹無聲¶
<pb:KR4h0026_WYG_004-2a>¶
何時驄馬催歸去更看林端魄一生¶
　　　張耒¶
莫歎怱怱襆被行賴逢數子美如英已看明月同為客¶
應犯初寒復入城白日有書追睡思青燈無夢聴秋聲¶
直無剔甲逍遥地幾日疑公太瘦生¶
　　　栁子文¶
跫然雖復喜斯行開豁拘懷賴俊英上國擢材初改轍¶
衆心督戰亦乘城何時奏籍瞻霜簡且復安眠聽雨聲¶
<pb:KR4h0026_WYG_004-2b>¶
異日尚容休沐㑹未慚相約太癯生¶
　　　李公麟¶
勅使書囊問隊行聚星深館粲諸英雲隨襟袖來蓬島¶
香散房櫳宿化城振鷺充庭天有幕珊瑚入網海無聲¶
範模一世尊先覺况此提平慰後生¶
　　　商倚¶
承詔掄材敢倦行廣庭深鎻待羣英分場自敵三千客¶
決勝誰降七十城夜案尚閒塗巻筆曉堂方聴讀書聲¶
<pb:KR4h0026_WYG_004-3a>¶
(每早嘗聞無/咎諸公讀書)歸時還有黄花否已覺秋風滿袖生¶
　　　余幹¶
江南嘗應檄書行多向西風拂露英薄暮解裝融祖寺¶
(去年八月檢潦嘗宿牛頭山/祖堂寺法融禪師坐禪處也)侵晨揮策楚王城(在宣州/東先前)¶
(年歙州考/試時曽過)明蟾又見中秋色哀雁仍聞半夜聲懷舊感¶
新搔短髮歸時應有二毛生¶
　　　耿南仲¶
昭回雲漢九天横冠帶彬彬盡俊英梁國有珠光照乘¶
<pb:KR4h0026_WYG_004-3b>¶
趙人懷璧價連城道山邃處分羣彦文律持來考正聲¶
秋晩定知誰入彀叔通還進魯諸生¶
　　　蔡肇¶
午門鑰入斷人行禁漏稀微出邇英齊拜勅書期老仗¶
並驅騶御出西城諠譁燈火看如夢闗鎻官曹祗寄聲¶
聊付能詩破羇旅詩成冉冉又還生¶
　　試院即事呈諸公¶
　　　余幹¶
<pb:KR4h0026_WYG_004-4a>¶
去家策馬上長河逆旅光隂忽忽過陳迹不堪追放浪¶
新才仍復委搜羅雅談幸有青雲士佳句寧無白雪歌¶
此興非憑吟笑遣未應能奈客愁何¶
　　　孔武仲¶
衡門咫尺限闗河此地平時疋馬過欲把塵埃補山岳¶
寧辭羽翮寄罝羅華堂翠帟供閒燕明月清風伴歗歌¶
擬寫秋容須筆力新詩句句似隂何¶
　　　晁補之¶
<pb:KR4h0026_WYG_004-4b>¶
天街初月映天河拜&KR0239;東華走馬過解榻暫如龜遇木¶
閉簾還似雉嬰羅倦依書冊工催睡悶倚詩篇足當歌¶
可待紛紛厭朱墨晝閒唯有飲無何¶
　　　張耒¶
天街落日走鳴珂咫尺衡門不許過催去據鞍猶鶴望¶
爭觀夾道已雲羅奏篇定有凌雲賦招隱今無扣角歌¶
最苦清秋辜美睡通宵三問夜如何¶
　　　栁子文¶
<pb:KR4h0026_WYG_004-5a>¶
髙談初喜聴懸河未厭鄰房日夕過蝴蝶乍迴塵外夢¶
蜘蛛㸔結雨中羅銀袍較藝觀勍敵玉帳收功聴凱歌¶
共是當年廷試客鎻闈今日合如何¶
　　　李公麟¶
盍簪聞善若江河簾幕疎閒笑語過月照飛牋穿户綺¶
風生揮麈動衣羅已張英彀收三俊更賦離騷續九歌¶
凉夜沉沉清不寐空庭無奈葉聲何¶
　　　鄧忠臣¶
<pb:KR4h0026_WYG_004-5b>¶
俊逰常恨邈山河邂逅文闈喜屢過朱簿分明俱鼎立¶
墨圖伻位看星羅人開户牖還相近朝進英材信可歌¶
雙鑰重闗非不密只應無奈夢魂何¶
　　　耿南仲¶
重門鍵鑰阻山河顧有良朋不厭過唾落如珠傾巨斛¶
袂揮成幕散輕羅慚分處士吹竽俸謾學東人掩鼻歌¶
笑語哄堂俄又夜客愁還奈我曹何¶
　　　商倚¶
<pb:KR4h0026_WYG_004-6a>¶
風生簾幙撼層波况值清秋一半過堂上簪裾方鷺集¶
案間圖史已星羅東籬採菊朝嘗酒北里吹竽夜聴歌¶
早晩奏名聞黼坐望中無奈白雲何¶
　　再呈慎思諸公兼以言懷¶
　　　商倚¶
南窓寂若隱山河時枉金門步見過談笑且看揮麈玉¶
篇章寧惜洒牋羅已羞軒冕嬰身住更問功名撫劍歌¶
賖得凉秋好風月不成吟醉奈愁何¶
<pb:KR4h0026_WYG_004-6b>¶
　　奉酬¶
　　　鄧忠臣¶
秋闈深鎻覺愁多賴有英逰玉趾過日望髙樓吟楚月¶
夢隨明月到湘羅(湘羅予/家所在)南宫曽㸔揮華藻西館還來¶
共笑歌六稔飛光如過隙人生誰奈老催何¶
試場未動文書靜官舍相聯步履過千丈蒼波爭倚薄¶
十圍便腹有森羅登臨已結騷人恨填委終翻勞者歌¶
後夜中秋佳月色惟予不飲奈明何¶
<pb:KR4h0026_WYG_004-7a>¶
　　重九考罷試巻書呈同院諸公¶
　　　鄧忠臣¶
題遍朱籖棟宇充燈窓長聴景陽鐘昏眵直要金箆刮¶
黎瘦都如飯顆逢文律自隨星斗變月評應合士人從¶
了無一事猶深鎻辜負東籬菊品濃¶
　　　晁補之¶
同行櫛比未應充薦廟方求古鼎鐘經眼乍愁千紙積¶
解頥聊喜一言逢黄花庭檻時雖過白酒鄰槽願可從¶
<pb:KR4h0026_WYG_004-7b>¶
更促寄衣真似旅曉堂初怯露寒濃¶
　　　耿南仲¶
貢珍已選茂良充猶被拘縻類縳鐘渌酒强陪髙館飲¶
黄花不似故園逢碁枰苦戰挑燈坐蘚壁閒題捧硯從¶
風葉滿庭秋索寞更籌向盡睡方濃¶
　　　余幹¶
庭實方期國士充知音須辦鐸符鐘孔融愛客樽常滿¶
摩詰思親節又逢鳥養任真終自適彘謀傷性竟誰從¶
<pb:KR4h0026_WYG_004-8a>¶
開門預計無多日猶起清愁暮靄濃¶
　　　鄧忠臣¶
屢見髙文試澤宫長年叅校愧龍鍾懸黎待價由來久¶
緑綺知音不易逢吉語乍聞隨鵲喜(是日别試榜出親/友亦有預薦者)¶
歸期專欲問龜從到家莫負如泥約光祿供醪味漸濃¶
(予有詩與同舍云相期/放朝後連日醉如泥)¶
　　　蔡肇¶
清秋官舍酒瓶空滿袖黄花情所鍾忽得數篇吟可老¶
<pb:KR4h0026_WYG_004-8b>¶
絶知開口笑難逢浮舟有底不歸去戲馬猶能限莫從¶
江上鱸魚三尺許西風欹枕夢魂濃¶
　　　張耒¶
回首登髙行復東後時只合歎龍鍾愁須白酒來酣戰¶
詩為黄花弔不逢十日飛騰過眼疾萬籖甲乙定誰從¶
共應靜掃氍覦榻深炷爐香午睡濃¶
　　　栁子文¶
侵尋節物過秋風何處鈞天燕鼓鐘九日菊花聊一醉¶
<pb:KR4h0026_WYG_004-9a>¶
五湖佳士偶相逢挑燈欵語時供笑借紙聯詩且漫從¶
待得出闈應放意百杯追逐興方濃¶
　　　李公麟¶
龥俊天畿合辟雍愧將瓦釜綴黄鐘聴窮一一竽無濫¶
撥遍磷磷玉似逢龜列春庭先壤奠龍飛天路得雲從¶
吾曹莫念拘縈久求稱公朝慶賞濃¶
鞅掌棲遲一畝宫憤聴更柝及晨鐘黄華慰眼秪爾許¶
緑蟻于人亦漫逢幾日囊篇賡不逮三時庭步笑相從¶
<pb:KR4h0026_WYG_004-9b>¶
近來尋却家山夢投枕和衣睡更濃¶
　　夜聴無咎文潛對榻誦詩響應達旦欽服雄俊輒¶
　　用九日詩韻奉貽¶
　　　鄧忠臣¶
連牀交語響舂容激楚評騷徹曉鐘繞宅金絲神共聽¶
滿潭雷雨劍初逢信知自有江山助便欲長操几杖從¶
俱是年家情不淺依蘭應許丐香濃(先子與張丈職方/晁丈都官同年忠)¶
(臣與應之同年/兩家俱有事契)¶
<pb:KR4h0026_WYG_004-10a>¶
　　依韻奉酬慎思兄夜聴誦詩見詠之作¶
　　　張耒¶
昔遇晁公淮水東士衡已聴語如鐘五車講學知無敵¶
十載論文喜再逢匣吉劍光疑鬼泣夜天虎嘯有風從¶
許侯破的由來事(三句皆/屬晁子)杜老裁詩曉墨濃¶
　¶
　¶
　¶
<pb:KR4h0026_WYG_004-10b>¶
　¶
　¶
　¶
　¶
　¶
　¶
　¶
　同文館唱和詩巻四¶
